---
title: o kama sona e nasin Kolin
---

## o kama sona e nasin Kolin!

sina wile kama sona e nasin Kolin (*toki Inli: Kotlin*), taso sina ken toki pona taso. sina ken ala pali kepeken nasin
ante.

ni li sina la sina o lukin e lipu ni a!

mi wile toki e ni lon ni:
- nasin Kolin li seme?
- sina o kama sona e nasin Kolin tan seme?
- pali sona mi la seme li lon?

sina lukin e sona ni la sina wile kama sona e nasin Kolin la sina ken open e ni: [o open pali](/tok/kt/o-open-pali)

### nasin Kolin li seme?

nimi Kolin li tan [ma telo Kolin](https://en.wikipedia.org/wiki/Kotlin_Island) lon ma Losi. kulupu esun SePen
(*toki Inli: JetBrains*) li pali e nasin Kolin, taso jan ale li ken lukin e lipu. ni la, sina wile ala pana e mani tawa
kulupu SePen tawa kepeken. pali pona pi nanpa wan li tan tenpo sike 2016.

pali nasin la sona li tan nasin mute tan ni:

- nasin Sawa (*toki Inli: Java*)
- nasin Sela (*toki Inli: Scala*)
- nasin Piton (*toki Inli: Python*)
- nasin SawaSipi (*toki Inli: JavaScript*)
- ... (ni li nasin pi ale ala)

kulupu SePen li wile e ni tawa nasin Kolin:

- nasin Sawa li ike. nasin Kolin o pona.
- nasin Kolin ken toki...
  - tawa lipu Sawa
  - tawa lipu SawaSipi
  - tawa lipu Si (*toki Inli: Swift*).
- ken pi nasin Kolin o sama ken pi nasin Sela. taso tenpo pali o lili tawa tenpo pali pi nasin Sela.
- nasin Kolin li ken kepeken kulupu (*toki Inli: classes*) li ken kin kepeken nasin taso (*toki Inli: functional*).

sina sona ala e nimi ala la o pilin ike ala. ni ale la nasin Kolin li nasin pona. taso sina pilin ante la, sina ken kama
sona e nasin ante lon tenpo lili tan ni: sona nasin li lon!

### sina o kama sona e nasin Kolin tan seme?

mi wile pana sona e nasin Kolin tan ni:

- nasin li pona. (seme la sina wile sona la o lukin lon sewi ni lon [nasin Kolin li seme?](#nasin-kolin-li-seme))
  - sina ken kepeken nasin Kolin tawa ijo mute.
  - sina ken kama sona kepeken tenpo pi suli ala.
- sina ken kama sona e ijo mute tan nasin ni. sona ni la sina ken kepeken lon nasin ante.
- ken pi nasin ni li kama pona tan kulupu SePen tan kulupu ante. ni la sina ken ala pali e ijo lon tenpo ni, la sina ken
  lon tenpo kama.
- ken ni li suli a! ni la, sina alasa e ken ala la lon li lili.

### pali sona mi la seme li lon?

mi wile toki e ijo suli tan nasin Kolin tawa sina. taso pana sona taso la sina ken pilin ike. ni la, mi en sina li pali
e musi e lipu pona tan ni: sina pilin pona tan kama sona!

musi en lipu pona...

- ... li o weka e ilo pakala (*toki Inli: Minesweeper*)
- ... li ilo lipu. ilo li ante e lipu tawa ni: sina ken lukin e lipu kepeken ilo linluwi.
- ... li ijo ante mute!

sina wile kama sona la sina o open lon [o open pali](/tok/kt/o-open-pali)!
