---
title: nasin ijo en poki
draft: true
---

# nasin ijo en poki

sina ken kepeken ilo lipu la sina ken open kama sona e nasin Kolin. lipu ni la mi wile toki e sona pi nasin ijo e sona
poki. ona li suli mute la o sona e ona!

lon pali lipu la, sina kepeken nasin mute:
- nasin nanpa (1, 2, 3, 0, -1, …),
- nasin pi nanpa kipisi (1.51, 52.768, nanpa Pi, …),
- nasin toki (“toki a!”, “o kama sona e nasin Kolin”, …),
- nasin lon (lon, lon ala),
- nasin ala.

## nanpa

nanpa li suli. sina pali mute kepeken ona. taso sina pilin ike lon tomo sona lon sona nanpa la o pilin monsuta ala!
tenpo mute la sina kepeken pali nanpa pona (+, -, *, /). pali ni li suli. pali ante li lon kin, taso ona li suli ala la
mi toki e ona lon tenpo kama. sina wile sitelen e nanpa la sina pali e ni (sina ken weka e sitelen ala ` `):

```kt
1
3
-1
0
1 + 1
1-1
3 * 4
4*2
6/3
1 - (-1)
```

> nnn, lon pini la sina kepeken `()` tan seme?

mi kepeken tan ni: sina weka e ona la sina pali e ijo `1 - -1`. pali `--` li lon la nasin Kolin li ken ala sona sina.
ni la sina wile selo e nanpa kepeken `()`. sina pali ala e nanpa la sina *ken* kepeken ona.

## nanpa kipisi

nanpa la nanpa kipisi li suli lili. lon tenpo mute la sina kepeken ala e ona. taso sona ona li suli kin. nanpa kipisi li
pona li ken nasa a! sina ken pali kepeken nanpa kipisi sama nanpa pi kipisi ala. sama nanpa la sina wile kepeken `()`
lon nanpa pi anpa ala.

```kt
1.0
2.001
0.003
-1.682362
3.1415
1.0 + 2.0
3.1415*3.1415
3.0 / 4.0
42.0 * (-24.0)
2.0f + 3.0f
7.0f - 1.5291f
```

